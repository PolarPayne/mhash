Koodi on yritetty kirjoittaa mahdoillisimman hyvin kirjastoksi, eli käytännössä ottamalla yhden .c tiedoston ja sen headerin voi niitä käyttää suoraan omassa projektissaan (sha1 vaatii myös utilsin). Tämän lisäksi main on kokonaan oma kokoaisuutensa.
Aika- ja tilavaativuudet saavutettiin (ei että ne olisi ollut jotenkin hankalat), mutta kaiken kaikkiaan ohjelma ei ole erityisen nopea verrattuna hyvin tehtyihin tunnettuihin toteutuksiin. Pienillä tiedostoilla nopeuseroja ei vielä ihminen huomaa mutta kun tiedostokoot kasvaa >500M niin alkaa erot olla kohtuu suuria. Paitsi pariteetin laskemisen kohdalla, koska se nyt vaan on nopeaa...
Isoimpana puutteena tällä hetkellä on se että SHA1 ei anna oikeita tuloksia. Olen täysin hukassa missä vika voisi olla, ja olen ollut myös viimeiset kaksi viikkoa. Olen koodannut sen kolme kertaa kokonaan alusta eri tavoin, samoin kuin MD5:n jota en myöskään koskaan saanut toimimaan. Löysin useamman eri "pienehkön" ongelman ja korjasin ne, ja tällä hetkellä tulos on ainakin joka kerta samalle tiedostolle sama väärä vastaus.
Olen debugannut tekemällä tilan ja bufferin tulostuksia ja vertaillut niitä toimivaan toteutukseen johon tein samat tulostukset. Olen myöskin vaihtanut yksittäisiä funktioita toimivasta koodista mutta ohjelma ei silti ole toiminut oikein...
Ensimmäiset suuret parannukset liittyisivät koodin nopeuttamiseen, sekä tietenkin SHA1 koodin korjaamiseen. Mielenkiintoista olisi toteuttaa myös MD5, MD4, SHA0, SHA2 perhe, ja SHA3 perheen hajautusalgoritmit. Sekä mielellään myös muita tunnettuja tai vähemmän tunnettuja hajautusalgoritmeja, ja mikäli minulla riittää lisää aikaa ja mielenkiintoa tämä onkin suunitelmissa. Tämän lisäksi ohjelmaan pitäisi tehdä parempaa virheen korjausta, ja monia funktioita voisi muokata mukavemmiksi käyttää kirjasto muodossa.
